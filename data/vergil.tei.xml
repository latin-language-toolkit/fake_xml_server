<?xml version="1.0" encoding="utf-8"?>
<TEI.2><text><body><div1 type="Book" n="4" org="uniform" sample="complete"><milestone ed="p" n="54" unit="card" />
<l>quid delubra iuvant? Est mollis flamma medullas</l>
<l>interea, et tacitum vivit sub pectore volnus.</l>
<l>Uritur infelix Dido, totaque vagatur</l>
<l>urbe furens, qualis coniecta cerva sagitta,</l>
<l n="70">quam procul incautam nemora inter Cresia fixit</l>
<l>pastor agens telis, liquitque volatile ferrum</l>
<l>nescius; illa fuga silvas saltusque peragrat</l>
<l>Dictaeos; haeret lateri letalis harundo.</l>
</div1></body></text></TEI.2>
