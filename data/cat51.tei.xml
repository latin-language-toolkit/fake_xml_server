<?xml version="1.0" encoding="utf-8"?>
<TEI.2><text lang="la"><body><div1 type="Lyrics" org="uniform" sample="complete"><div2 type="Poem" n="51" met="Lesser Sapphic" org="uniform" sample="complete">
<lg org="uniform" sample="complete"><l>Ille mi par esse deo videtur,</l>
<l>ille, si fas est, superare divos,</l>
<l>qui sedens adversus identidem te</l>
<l>spectat et audit</l></lg>
<lg org="uniform" sample="complete"><l>dulce ridentem, misero quod omnis</l>
<l>eripit sensus mihi: nam simul te,</l>
<l>Lesbia, adspexi, nihil est super mi</l>
<l><gap desc="deest v. 1" /></l></lg>
<lg org="uniform" sample="complete"><l>lingua sed torpet, tenuis sub artus</l>
<l>flamma demanat, sonitu suopte</l>
<l>tintinant aures gemina, teguntur</l>
<l>lumina nocte.</l></lg>
<lg org="uniform" sample="complete"><l>otium, Catulle, tibi molestum est:</l>
<l>otio exsultas nimiumque gestis.</l>
<l>otium et reges prius et beatas</l>
<l>perdidit urbes.</l></lg></div2></div1></body></text></TEI.2>
